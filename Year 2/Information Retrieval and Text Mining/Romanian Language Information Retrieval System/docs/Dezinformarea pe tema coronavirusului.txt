Dezinformarea pe tema coronavirusului ia în continuare proporții. Bazați-vă doar pe informații de actualitate publicate de surse oficiale!

Vă sugerăm să urmați recomandările autorităților de sănătate publică din țara dumneavoastră și să consultați site-urile relevante ale organizațiilor internaționale și ale UE: ECDC și OMS. Și dumneavoastră puteți combate dezinformarea! Nu distribuiți conținut neverificat, din surse dubioase!

Lupta împotriva dezinformării este un efort comun, care implică toate instituțiile europene. UE conlucrează cu platformele online pentru a le încuraja să promoveze surse oficiale, să penalizeze conținutul care se dovedește fals sau înșelător și să șteargă conținutul ilegal și pe cel care ar putea dăuna sănătății sau integrității fizice a oamenilor.

Toate eforturile noastre de combatere a dezinformării, a inducerii în eroare și a interferențelor străine au fost intensificate. Ele sunt prezentate într-o comunicare comună a Comisiei și a Înaltului Reprezentant.

Lupta împotriva dezinformării așadar și a inducerii în eroare pe tema coronavirusului salvează vieți. Comisia Europeană folosește toate instrumentele disponibile și finanțează cercetarea pentru a susține această luptă.